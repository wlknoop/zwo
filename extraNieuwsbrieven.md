### extra Nieuwsbrieven 2021

#### publicatiedatum: 11-02-2021

[De Oegandese regering maakt een uitzondering voor de MAF](https://www.maf.nl/een-inhaalslag-voor-oeganda)

Overstromingen, sprinkhanenplaag en grote stromen vluchtelingen in 2020. Oeganda en zijn inwoners hebben het bepaald niet makkelijk. Toch bewijzen zij zich als ware doorzetters die hun leven meteen hervatten en doorgaan ondanks alles wat is gebeurd.

Bij MAF weten wij hoe belangrijk juist dan blijvende hulp op medisch-, geestelijk- en ontwikkelingsgebied is. Daarom vliegt MAF een groot aantal ontwikkelingsorganisaties zoals ZOA, Tutapona, Save The Children en Plan International, door het land en naar de meest afgelegen gebieden om iets van Gods liefde aan de mensen te laten zien. In 2020 heeft de Oegandese regering een tussentijds vliegverbod uitgesproken dat ook voor MAF geen uitzondering maakte. Alleen ten tijde van de overstroming werd een speciale spoedtoestemming verleend. Binnen de kortste keren heeft MAF toen een vracht van 30.242 kg hulpgoederen zoals voedsel, dekens en medicijnen gevlogen om de grootste nood te verlichten. Een medewerker van een partnerorganisatie sprak zijn dank uit: “Bedankt, MAF, voor de excellente ondersteuning met de logistiek van alle hulpverlening.“

#### publicatiedatum: 21-04-2021

[Laatste mijl: MAF vliegt COVID-19-vaccin](https://www.maf.nl/laatste-mijl-maf-vliegt-covid-19-vaccin/)

In Lesotho ondersteunt MAF de Lesotho Flying Doctor Service (LFDS) door vaccins en verpleegkundigen naar afgelegen ziekenhuizen te vliegen die niet bereikbaar zijn via de weg. MAF dient sinds 1978 in Lesotho. Een klein bergachtig land met ongeveer 2 miljoen inwoners, omringd door Zuid-Afrika.

#### publicatiedatum: 17-08-2021

[Luchtbrug van hoop](https://www.maf.nl/luchtbrug-van-hoop/)

‘Misdaden tegen de menselijkheid’, zo luidt de tenlastelegging tegen de rebellenleiders van de laatste oorlog tussen 1998 en 2002 in de Democratische Republiek Congo (DRC). Sinds deze oorlog is seksueel geweld als wapen als het ware geïnstitutionaliseerd. De VN noemt de DRC vandaag de ‘verkrachtingshoofdstad van de wereld’. Elke dag vechten talloze slachtoffers, veelal vrouwen, met de lichamelijke en mentale gevolgen van dit geweld. MAF heeft nu een veilige luchtbrug opgezet om deze vrouwen naar het Panzi-ziekenhuis te brengen, waar zij de hulp krijgen die ze hard nodig hebben.

